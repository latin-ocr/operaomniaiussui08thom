remque benignissimum praebuisti. Quid enim dicam quod ea liberalitate ac munificentia
litteratos omnes doctosque homines protegendos susceperis ut disciplinarum omnium
professores ac studiosos viros tum collatis muneribus iam ornaveris, tum ad bene spe-
randum de benignitate tua erexeris? Mihi autem, ut omissis aliis me inspiciam, tametsi
vel ecclesiasticae militiae sacramento, vel sacri Ordinis professione ac magisterio, vel
assiduo litterarum studio, nullum tuorum tot beneficiorum a me alienum esse cogno-
scerem, sed ea potius ubertim me accepisse sentirem, proxime cumulus hic tuae be-
nignitatis maximus splendidissimusque accessit quod me, nullius interventus favore,
nullis intermediis precibus, nullis denique beneficiis provocatus, sed ipse ingenua tui
animi bonitate adductus, in sacrum Cardinalium ordinem cooptasti, rem sane admira-
tione magna dignissimam totoque orbe terrarum memorabilem tempestate nostra ag-
gressus, ut quam optimates viri dignitatem, quam principes ac reges provinciarum
summo studio et contentione vel sibi vel suis assequi suppliciter elaborant, Tu mihi
eam nec petenti quidem nec speranti, vixque adeo cogitanti, sponte tua contuleris. Ne
itaque in tuum Domini mei conspectum, omni veneratione dignissimum, vacuis manibus
ut asymbolus ingratusque venirem, quae proximis annis in Secundam Secundae Divi
Thomae Aquinatis Partem commentaria elucubravi, Tibi nunc dedicanda, tuique Numinis
praesidio publicanda constitui. Quae,'si vel nulla in me tua seorsum beneficia ta‘nta
extarent, Tibi tamen iure optimo debebantur: quia, cum Tu et Summi Regis et, Sa-
cerdotis Maximi dignitate fungaris, doctrinae moralis commentaria, pro tua bonitate ac
sapientia, nequaquam a tua ditione alienav ducturus fueras. Moralis enim doctrinae in-
strumento Ecclesiae sanctae regnum efflorescere ac decorari oportet, sub eo praesertim
Pontifice qui timere non debet ne, cum alii-s· praedicaverit, ipse reprobus habeatur, cum
ea quae, in ethicis praeceptionibus tradita, suis auspiciis publicantur, ipse vitae suae·
exemplo sancire et comprobare videatur. Neque enim latere quemquam existimo Te
inde ab adolescente aetate cum aliarum virtutum, tum praecipue liberalitatis et eonti-
nentiae normam cunctis propositum claruisse. Iam vero quam altis radicibus fides, spes,
caritas pectori tuo insitae semper fuerint, quaeque ad eas tuendas conservandasque
virtutes maxime necessaria est ingenua fortitudo, plane tunc omnibus ostendisti cum,
periculosis reipublicae Christianae temporibus, Ecclesiae Romanae Legatus amplissimus,
contra telorum turbines bellicaque tormenta, pulsis prope omnibus, ipse imperterritus
perstitisti; moxque, ad maiorem, ut puto, virtutis tuae probationem, inclinatis rebus,
alienae potestatis iarn sactus, nullis tamen expugnari machinis, nullis abduci terroribus
ab integro Ecclesiae corpore ad divulsas partes potuisti. Quae curn animo reputamus
Dei providentia factum cognoscimus ut Tu Pontifex Ecclesiae sanctae praeficereris qui,
ut Apostoli verbis utar, per omnia tentatus, compati laborantibus scires et quas antea
meditatus virtutes fueras auctoritate potentiaque suffultus, multo nunc uberius multoque
felicius propagares; id quod inaudita et ineffabilis illa clementia qua capiti tuo insidiatos
homines conservasti plane testata est. Tibi profecto tuaeque sanctissimae potestati valde
conveniens ut, sicut Dei Maximi vices inter nos geris, ita ceteris mortalibus ea praestes
virtute qua homines, quantum mortalibus licet, Deo Maximo Optimo similes fiunt. Ce-
terum tuae laudes longioris subsellii tempus exposcunt. Quod vero ad institutam rem
pertinet, non modo Pontificiae Maiestatis nomine, cuius est officium summovere scelera
ac virtutes inserere, sed tuo ipsius etiam nomine, qui virtutes colis semperque coluisti,
decenter tibi nostra haec commentaria dedicantur, in quibus de vitiis ac virtutibus dis-
putationes pulcherrimae proponuntur. Quae tamen hac mente omnes a me Tibi nunc
dedicari intelligant ut quaecumque hic vel usquam alibi a me scripta sint Apostolatus
tui iudicio, cui sunt iure subdita, substernantur. Accipe igitur, Beatissime Pater, de
manu Tibi deditissimae creaturae munusculum, grati animi alacritate conditum, atque
in eo accipiendo Dei Maximi, cuius Tu vicem inter nos geris, benignitatem, quaeso,
in animum ,tuum revoca: Hic enim, cum pingues tauros ac arietes immolari ante se
cerneret, duo tamen minuta de manu pauperis mulierculae in gazophylacium Templi
missa non respuit. Aeternum vale, Pater Beatissime.

