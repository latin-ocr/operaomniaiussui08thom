XXXII

Qu. XL, art. 1. « Unde Augustinus in lib. de Verbis Domini.- ,Apud veros Dei
cultores etiam illa bella pacata sunt, quae non cupiditate aut crudelitate, sed pacis
studio geruntur, ut mali coerceantur et boni subleventur. » Gratianus, XXIII, qu. 1,
can. Apud, Ivo, p. X, c. 105, et Halensis, Sum. Theol. p. ΙΙΙ, qu. XLVII, memb. 3, art. 1,
idem Augustino in lib. de Diversis Ecclesiae Observationibus adscribunt: opus istud
tamen non videtur extare; nec in Augustini operibus quae extant, verba citata in-
veniuntur. ·

Ibid.‚ ad 3. « Et ideo (exercitia bellica) vocabantur meditationes armorum, vel
bella sine sanguine, ut per Hieronymum patet in quadam epistola. » Nec in epistolis
nec in aliis D. Hieronymi operibus quod hic profertur invenire potuimus.

Qu‚X1.111, art. 7, arg. 4. « Hieronymus dicit quod dimittendum est propter scan-
dalum omne quod potest praetermitti, salva triplici veritate, scilicet vitae, iustitiae et
doctrinae. » Art. seq., arg. 2, idem profertur tanquam regula IJieronymi, qui et su-
perias, qu, XXXVI, art. 6, arg. 2, de scandalo non vitando pro veritate vitae fidem facere
iussus est. Ante D. Thomam Alexander Halensis, Sum. T neol. p. II, qu. CLXIX,'memb. 6,
de eadem regula Hieronymi testatus est; et ibid. p. IV, qu. XVIII, memb. 4, ad 3, versum
quendam sententiam exprimentem, tacito auctoris nomine, citat: α Scandala non vitant
doctor, iudex, bona vita ». Hugo a S. Charo, ln Matth. cap. xvnl, vers. 7, dicit:
‹ Triplex est veritas, scilicet vitae, justitiae, doctrinae, quae nunquam dimittenda est pro
vitando scandalo: unde Versus, Vitae, justitiae, doctrinae scandala cedunt. Alia vero
bona aliquando dimittenda sunt, aliquando non ι. Lyranus etiam, Gloss. in Matth.
cap. XV, vers. 12, habet: ‹< Et quia veritas vitae ,* iustitiae, et doctrinae non est. di-
mittenda propter scandalum >o etc.‚ nihil de Hieronymo dicens. Gulielmus Altissiodorensis,
Sum. Aur. p. III, tr. XXIV, qu. 4, investigando'quid sit dimittendum propter scandalum,
quaerit, in primo casu, utrum teneatur aliquis non repetere sua propter scandalum, et sic
difficultatem proponit: «Item, super illum locum Evang.‚ Vae mundo a scandalis, dicit
auctoritas: Tenemur vitare scandalum inquantum possumus sine peccato. Sed sine peccato
possumus vitare proximi scandalum non repetendo nostra: ergo non est licitum repetere
sua cum scandalo fratris ». In responsione sic habet: ‹ Ad tertio obiectum, quod illa
auctoritas intelligenda est salva triplici veritate, vitae, iustitiae et doctrinae 2.

In Commentario Card. Caietam, ad qu. 11, art. 2, num. 1, « Et propterea dicitur
quod credere in Deum est amando etc. › Est ex Aug. Tract. XXIX in Ioan..- Cf. Mag.
III Sent. dist. XXIII.

Qu. X, art. 8, Comment. num. 11. α et apud morales dicatur quod oderunt peccare
mali formidine poenae ». Cf. Horat. Epist. Ι, XVI, 52, 53.

COMMENTARIA CARDINALIS CAIETANI

Commentaria sua in Secundam Secundae absolvit Caietanus die 26 Februarii, 1517,
prout ipse in fine testatur: Et haec de expositione huius Libri sufficiant, ad Dei, Beatae
Virginis et Beati T homae gloriam. Romae, die 26 Februarii, anno salutis 1517, aetatis
autem meae quadragesimonono inclzoante. Die 1 Iulii proxime sequentis ad Cardinalatum
a Leone X assumptus, Generalatum Ordinis Praedicatorum speciali Pontificis dispo-
sitione retinebat cum omnibus honoribus et oneribus usque ad proximum Capitulum
Generale, quod, ab ipso Pontifice convocatum, celebratum est Romae in vigilia Pentecostes,
die 22 Maii, 1518. Cui tamen non praefuit in propria persona, narn iam initio eiusdem
mensis ab Urbe digressus fuerat, Legatus a latere ad Imperatorem Maximilianum missus:
sed loco ipsius praesedit Garsias de Loyasa, qui ipsi praedicto die in successorem electus
est. Nonnisi anno insequenti a Germania rediit. Interim suum scriptum Venetias impri-
mendum miserat, addita epistola dedicatoria ad Summum Pontificem post acceptum
Cardinalatum scripta. Impressioni praeposuit fratrem Bartholomaeum de Spina, Pisanum,
sequenti epistola ad ipsum directa: Thomas de Vio Caietanus, S. R. E. Presbyter Cardi-
nalis tituli S. Sixti ac totius Ordinis Praedicatorum Generalis Affagister. Venerando nobis
carissimo fratri Bartholomaeo Pisano, eiusdem Ordinis, Lectori Conventus 5. Dominici de

