⁸ indueus ed. Α.

 

“ Catag- eap.n,
n. 4.

QUAESTIO XXXIV, ARTICULUS VI

refutabilis rationem habet. Quod autem bonum alterius in-

duat rationem contristantis me, non habet inquantum est,

bonum; sed habet inquantum est obiectum tristitiae meae
quae est invidia. Et sic odium ex parte obiecti directe oritur
ex invidia.

Ambiguitas autem contextus ex mala applicatione litterae
oritur. Nam odium potest considerari dupliciter. Primo,
distinguendo ea quae in odio inveniuntur, et comparando
ea ad invicem. Inveniuntur enim in peccato odii duo. Primo,
terminatio ad bonum quod vere est bonum: et ex hoc habet
rationem peccati et alieni a natura. Secundo, terminatio ad
rationem qua illud bonum offertur ut malum (quoniam
actus odii refutatio est, quae respectu mali ut sic est):
et ex hoc habet rationem quasi excusabilis et eligibilis,
utpote refutatio mali naturaliter fugibilis. Et comparando
haec duo inter se, quia, ut dictum est, ratio tristis est causa-
liter illa ratio mali inducens * odii obiectum, optime dicitur
quod primum oritur ex secundo, quod refutatio boni oritur
ex refutatione tristis, quod odium boni oritur ex fuga tri-
stitiae. Si autem consideretur totum ipsum odii vitium, sic
dicimus quod causatur ex electa tristitia praecedente, quae
est invidia generans ipsi odio proprium obiectum: invi-
dendo enim fit bonum alterius contristans nos, et ex hoc
crescit in odiosum nobis. Unde contextus litterae consonus
est, prImo distinguens intrinseca odii et comparans inter
ως seeundo reddens radicem unde illa proveniunt, scilicet
electam tristitiam boni.

ll. Potest et brevius et subtilius dici quod fuga tristitiae
in littera proposita non importat actum appetitus ratio-
nalis; sed naturalem abominationem appetitus naturalis
respectu tristitiae, secundum quam etiam electa et praesens
tristitia fugitur, utpote naturali appetitui contraria. Et quia
naturalis huiusmodi fuga est causa dicti augmenti, scilicet
quod triste crescat in malum absolute, quod significat odi-
bile; et tanto citius et vehementius quanto saepius et in-
tensius actualis tristitia repetitur: ideo Auctor primo fugam
naturalem tristitiae ut causam posuit, et inde ad effectum
processit quem ex illa causa praesens tristitia producit. Non
ergo fugam tristitiae contra illius praesentiam distinxit: sed
naturalem fugam simul stantem cum actuali praesentia tri—
stitiae pro causa assignavit quare invidia ex parte obiecti

parit odium. Et in littera declaratur, quia sicut delectans.

parit seipsum amabile ex naturali appetitu ad delectationem,
ita contristans parit seipsum odibile ex naturali fuga tristitiae.
Delectabile enim parit rationem boni absolute, et triste parit
rationem mali absolute: ac per hoc, illud amabile, hoc
odibile generat.

111. ln eodem articulo adverte, ex 11 Pnysic. *, quod
naturale non dicitur uno modo. Et propterea cum audis
dilectionem boni alterius esse naturalem, intellige sane, hoc
est, secundum naturam: sic enim omnes virtutes sunt na-
turales et omnia vitia contra naturam. Est tamen in his
latitudo magna: et propterea aliquid magis et, aliquid ma-
xime dicitur secundum naturam et contra naturam.

IV. In eodem articulo sexto, in responsione ad ultimum,
dubium occurrit, an peccatum odii sit unius tantum, aut
plurium specierum. Et est ratio dubii tum quia dilectio
caritatis, cui directe contrariatur odium, est unius tanturn
speciei: uni autem unum tantum est contrarium, ut patet

= X Metaphys. * - Tum quia peccata non distinguuntur
ἶ specie penes materialem, sed penes formalem diversitatem

obiecti. Constat autem quod sicut omnia mala ut con-
veniunt in ratione vindictae spectant ad unum irae vitium;
ita omnia mala ut conveniunt in ratione mali absolute
spectant ad vitium odii. Et sic, licet mala materialiter di-
versificentur, ratio tamen formalis indivisa manet: ac per
hoc, peccatum eiusdem est speciei. - Et confirmatur. Quia
si peccatum odii et irae diversificatur secundum speciem

ex diversitate malorum, sequitur quod eaedem erunt diffe- ¹

rentiae diversorum generum et non subalternatim posito-
rum: contra doctrinam Philosophi, in Antepraedicamentis*.

Ex altera autem parte est quia appetens ex ira occidere
hominem differt specie ab appetente ex ira rapere tantum

bona, sicut homicida a raptore. Et eadem ratione, volens .

ex odio occisionem alicuius, et volens ex odio violenter

 

 

283

auferri alicui bona, differt sicut homicidium a rapina. -
Et confirmatur. Quia nisi sic esset, odium Dei et odium
proximi essent eiusdem speciei: quod, nefas est dicere.

V. Ad hoc dicitur quod odium cum dupliciter sumatur,
pro passione concupiscibilis et pro vitio; et praesens du-
bium sit de vitio odii secundum morales species: manifeste
patet quod odium Dei et proximi differunt specie secundum
genericam differentiam peccati in Deum et in proximum.
Sed de odio proximi, quo ipsi proximo malum volumus,
difficultatem facit diversitas formalis malorum quae proximo
ab odiente desiderantur: puta mors, paupertas, infamia, etc.
Oportet namque trium horum unum fateri, scilicet: vel quod
odiens desiderans tot diversa mala unius tantum speciei
peccatum committat; -’ aut quod odium distinguatur spe-
cie secundum formalem diversitatem huiusmodi malorum
- aut quod haec desideria sint quidem diversarum spe-
cierum, sed non odii, sed imperatarum ab odio; et tunc
oportet illis assignare species suas.

Primum horum non potest sustineri. Quia cum velle
et facere aliquid sint eiusdem speciei, sicut ex odio faciens
rapinam vel homicidium peccat diversis speciebus, ita ex
odio desiderans seu volens ista peccat secundum diversas
species. — Et confirmatur hoc per simile, eadem ratione,
in irae vitio. Constat enim ex ira vindictam homicidii vel
rapinae tam velle quam facere in distincta specie mala in-

cidere. Et similiter in vitio maledictionis: unde inferius in ’

qu. Lxxvr, art. 4, ad 2, Auctor dicit: Si ille qui maledicit
velit malum occisionis alterius, desiderio non differt ab
homicida: differt tamen inquantum actus exterior aliquid
adiicit voluntati.

Secundum autem repugnat doctrinae Auctoris superius
in qu. xxxr, art. 4, ad 2, dum dicit quod omnia nocumenta
inquantum considerantur secundum communem rationem
mali, reducuntur ad odium: prout autem considerantur
secundum aliquas speciales rationes mali, ad aliqua spe-
cialia vitia. Ex hoc enim patet quod odii in proximum
species unitatem habet ex ipsa ratione mali, quia scilicet
vult malum proximo: alia autem vitia specialia sunt quae
volunt proximo malum tale ut sic, puta mortis, infamiae,
rapinae et similium.

Tertium autem rationi consentaneum est: ut scilicet vi-
tium odii imperet actibus interioris desiderii respectu talium
malorum, sicut imperat quandoque actus exteriores respectu
eorundem malorum. Ita quod sicut aliquis ex odio detra-
hit vel contumeliatur vel occidit vel rapit, vel aliquid hu-
iusmodi facit; ita aliquis ex odio desiderat proximi in-
famiam vel dehonorationem vel mortem vel perditionem
bonorum, etc. Et sicut odium cum opere unum constituit
peccatum multarum deformitatum, ita et odium cum de-
siderio talis mali unum constituit plurium deformitatum
peccatum. - Ut scias autem assignare unicuique desiderio
suam speciem, non vageris per n6vas species vitiorum,
sed memento illius regulae: Eiusdem virtutis vel vitii est
velle aliquid et facere illud. Et ratio est quia actus exterior
et interior respectu eiusdem obiecti non requirunt diversas
virtutes aut.vitia. Et propterea ad illud vitium spectat velle
mortem ad quod spectat facere mortem, quod constat esse
homicidium; et similiter ad illud velle infamiam ad quod
spectat facere eandem, quod constat esse detractionem; et
sic de aliis. Et idem est iudicium de desideriis iratorum
et maledicorum. - Et ex his patet responsio ad obiecta.

VI. Sed restat unum novitiorum dubium, quo pacto
odium proximi est speciale vitium, si eius obiectum est ratio
mali proximi, et nullum malum speciale: cum genus non
sit praeter suas species; nec possit inveniri odium proximi
separatum ab aliis vitiis, quia quicumque desiderat malum
alicui desiderat ei aliquod malum.

Sed hoc facile solvitur discernendo inter actum animae
et rationem obiectivam in communi. Quamvis namque re-
periri non possit in rerum natura ratio generis praeter suas
specieS, potest tamen inveniri in rerum natura actus animae
terminatus ad rationem generis et non terminatus ad aliquam
speciem: ut patet in intellectu cum intelligitur animal in
communi. Et similiter est in voluntate, quae tendit in
bonum vel malum intellectum: potest siquidem terminare

