 

, “ Num. vr.
· Num. vn.

· Num. vni.

· εἶτ’-ιξῒῑεὲὶῖῑ ¹· ·
⁸· 1· 11¹⁸. qu. r,
ert.4‚00mment·
num. n.

“ Cf. num. iv,

QUAESTIO XVII, ARTlCULUS V

non est secundum se immediatum obiectum delectationis,
sed actus quo nobis coniungitur.

V. Ad evidentiam huius altius ordiri oportet, osten-
dendo primo, quare et quomodo aliquid est bonum alte-
rius distincti subiecto ab eo; secundo, quomodo se habet
ad amorem amicitiae et concupiscentiae *; deinde descen-
demus ad propositum de virtute theologica et spe *; et sic
demum satisfiet obiectis *-

Bonum cum sit quod omnia appetant, ut dicitur in 1
Ethic. *; et significet finem in actu exercito, ut superius **
declaratum fuit; eadem ratione et eodem modo aliqua res
est bonum alterius. qua et quo est finis alterius. Et cum
constet quod una res subiecto distincta et separata ab al-
tera sit finis iuius ratione alicuius esse quod in se habet,
quoniam ratione eius quod in se habet est propter quam
res altera est aut fit; oportet dicere quod huiusmodi res
separata sit secundum id quod in se est, bonum alterius.
Et si diligentius fuerit consideratum, manifestum erit quod
quemadmodum in causa effectiva inveniuntur tria, ratio
agendi, aetio, et passio (vel aliquid per modum passionis)
effectus actionis; ita in bono quod exercet causam fina-
lem est ratio finalizandi, est ipsum finalizare, et est effectus
eius· Et quemadmodum in effectivis ratio agendi est aliquid

χ iu ipso agente, et significatur per ly quo agiu ita in fina-
{5¹³AE ratio >finali2andi est in ipso fine, et significatur per ly

cuius gratim· constat enim quod id cuius gratia Deus est
causa finalis, est ipsa sua deitas, quae est ipse. Sed actus
secundus finis non est nominatus sicut actus secundus
agentis, et significatur per ly esse propter quod: tunc enim

- tentum finis finalizat in actu, cum actu est propter quod.

Effectus quoque finis innominatus est; et significatur per
ly propter finem, ut patet. Ex quibus hoc accipiendum est,
quod sicut ad hoc quod Α sit activum respectu alterius
plura concurrunt, scilicet ipsum agens et ratio agendi, actio
ct passim et solus horum concursus non impedit immedia-
tionem agentis, quia nisi aliud agens mediet, immediatum
agens secundum se est ipsum A: ita ad hoc quod E sit
totu finis alterius plura concurrunt, scilicet ipse finis, ratio
finalizandi in eo, ipsum finalizare, et aliquid propter finem3
[sed] nisi alius finis intersit, immediatus finis secundum
ae erit ipsum E alterius, ac per hoc, immediatum bonum
secundum se illius. Unde sicut non convenit negare agens
immediatum alterius separati quia mediat actio aut quia
intervenit passim ita non convenit negare finem seu bonum
immediatum alterius separati quia intervenit esse propter
quod et esse propter finem.

Ut autem clarius etiam a novitiis percipiantur, exemplo
simul et auctoritate manifestantur. Ponit Aristoteles, in XII

¹, Metaphys. *‚ ultra bonum in ipso universo, bonurn ipsius

universi separatum ab ipso, scilicet Deum. Certum est ex
hoc unod Deus est res separata ab universo; et quod ratio
qua ‘Deus est bonurn universi ipsa sua deitas est; et quod
inter Deum et universum, etiam si fingendi daretur licentia,
nihil mediat: hinc enim est universum, concludens omnia,
alioquin universum non est; inde vero est solus Deus glo-
riosus in seipso. Et⁴ est non solum bonum, sed summum
bonum universi: est enim universum propter Deum ut
finem immediatum, ut patet; sicut est ab eo ut ab agente
immediato. Quamvis igitur nunquam Deus esset finis et
bonum universi nisi universum esset propter ipsum, quod
sonat effectum causae finalis; non tamen propterea mediatio
aliqua est.

Et hinc patet quam periculose erraverit Durandus, negans
Deum esse secundum se bonum immediatum alicuius. Quod
etiam in nobis patet. Constat enim quod amicus, ut sic,
est amabilis ab amico. Ergo, ut sic, est bonus amico: quia

amabile quidem bonum, unicuique autem proprium *. Sed·

ut sic, est separatus subiecto ab amico: quia amicitia est
ad alterum. Ergo res separata subiecto, ut sic, est bonum
immediatum alterius. Et est sermo de amico ut amabilis
amore amicitiae, non concupiscentiae: constat enim quod
amico volo bonum vitae et reliquorum bonorum non ut ha-
beam aut utar aut fruar ipso, et universaliter non propter
me, sed propter ipsum amicum. Ergo immediatum bonurn
alterius potest esse res separata subiecto secundum seipsam.

Summas Tnnon. D. ‘raonis Τ. V.

 

129

VI. Et hic incipit patere secundum *, quomodo scilicet
se habeat bonum alterius ad amorem amicitiae et concu—
piscentiae. Ex hoc enim patet quod obiectum immediatum
amoris amicitiae est separata ab amante res secundum se—

2 ipsam. Et hoc qui negat, neget amicitiam3 et inter virtutes
,Υ theologicas neget caritatem esse amorem quo Deus secun-

dum seipsum, in seipso, propter seipsum amatur. Et sic
aut dicant amari bonum non proprium, curn ex caritate
diligimus Deum et alios amicos: aut fateantur Deum et
amicos secundum se esse inter propria bona amantium,
quod est verum. Ex his autem patet quod immediatum
obiectum amoris amicitiae est bonum separatum subiecto
secundum seipsum. Et cum cuiusque amoris obiectum im-
mediatum, ut sic, sit proprium bonum amantis, ut patet ex
auctoritate inducta *; consequens est quod res separata se-
cundum se sit bonum immediate amabile amore amicitiae,
ac per hoc obiectum delectationis ad talem amorem spe·
ctantis: neque enim est amicus qui non gaudet de bonis
amici secundum seipsum amicum tantum.

De concupito vero scito quod duplicem habet respectum,
scilicet ad concupiscentem, et ad eum cui concupiscitur,
sive iste sit ipsemet concupiscens sive alter: concupitum
enim oportet ab aliquo et alicui concupisci. Si comparetur
ad concupiscentem, sic habet rationem cuiusdam termini et
finis: quoniam terminat actum concupiscendi. Et in hoc
exercet rationem finis non simpliciter, sed secundum quid:
sicut medium in motu habet rationem termini secundum
quid, scilicet respectu praecedentis partis. Si autem com·
paretur ad eum cui concupiscitur, sic apparet prima fronte
quod habet rationem eius quod est propter finem: quia
concupitum alicui ordinatur in illum tanquam finem, quia
ut sic non aliter amatur nisi propter illum. Veruntamen
non sic est. Quod probatur ex eo quod eadem ratio est de
dono seu dato alteri, et de concupito: actus enim exterior
signum et effectus est actus interioris; quod enim alteri

datur, illi procul dubio concupiscitur. Sed constat datum ·

alteri, ut sic, non ordinari in illum cui datum est ut finem.
Ergo concupitum, ut sic, non ordinatur ad eum cui con-
cupiscitur ut finem. - Manifestatur minor ex auctoritate
Scripturae tradentis *quod Deus dedit Filium suum nobis,
ita quod in hoc commendatur caritatis divinae excellentia
quod non solum dedit nobis redemptionem, doctrinam et
alios effectus quos Filius Dei fecit, sed dedit nobis ipsum
Filium: ut discernas quod non solum dedit Filium secun-
dum effectus, sed etiam seipsum; quamvis nunquam ista
datio exerceatur nisi concurrente aliquo effectu; hoc enim
non impedit quin etiam ipse Deus, secundum id quod in
se est, detur; alioquin tota fides incarnationis Filii Dei
perit. - Et fundatur hoc, quia quot modis contingit aliquid
esse bonum alicuius amati, tot modis contingit esse con-
cupitum illi: alioquin non posset quis velle alicui omnia
sua bona. Sed contingit aliquid esse bonum alterius non
solum propter ipsum, sed e converso ut finem ipsius. Ergo
contingit aliquid esse concupitum alicui quod non ordi-
natur ad illud ut finem. sed e converso. Possum enim con-
cupiscere amico mihi, vel amico meo,¹ finem ultimum, pro:
pter quern sumus, absque derogatione illius finis: quae
interveniret si ipse finis ordinaretur in me vel amicum ut
in finem. Aliud est ergo concupiscere hoc mihi: et aliud
concupiscere hoc propter me.

Cum his tamen tene quod omne concupitum secundum
aliquid est propter eum cui concupiscitur: quia oportet
salvare in omni concupito amorem amicitiae, quo magis
amatur is cui concupiscitur quam concupitum. Unde si
concupita res sit simpliciterordinabilis in eum concupisci-
biliter ut finem, concupitum simpliciter habet rationem
eius quod est esse propter amicum. Si autem non sit sim-
pliciter ordinabilis in eum ut finem, tum concupitum se-
cundum quid tantum, scilicet secundum aliquem effectum
eius, habet rationem eius quod est esse propter amicum. Et
quoniam concupitum non est significans amatum propter
alterum, sed amatum alteri; et consequenter non significans
bonum propter alterum, sed bonum alterius, cui scilicet
concupiscitur, quod amicitia amatur: ad utrumque, scilicet
ordinabile simpliciter et non ordinabile simpliciter, se ex-

¹7

’ Cf. num. v.

· Num. tv, v.

· Ioan. cap. ιιι,
vers. 16.

