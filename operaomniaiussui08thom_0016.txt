XII

ne vestigium quidem. Et tamen numerus codicum collatorum ad centum viginti ascendit
et omnes praeter tres complectitur quorum notitiam habere potuimus. Si propiores ori-
gines spectantur, ex diversissimis sontibus fluxisse apparent; nullus quod sciamus alii
immediate exemplari fuit. Unde dictus numerus praegrandem numerum praecedentium
transcriptionum supponit et repraesentat quae inter unius familiae fines continentur.

Qui factum est ut inter tot codices omnium gentium non ullus inveniatur ab alio
apographo oriundus? Nobis quidem videtur archetypon non plus quam semel imme-
diate transcriptum fuisse, et omnes codices quotquot existant et extiterint ex illa unica
interpretatione originem ducere. Nam ne alterius apographi prosapia in aliqua minori
bibliotheca delitescere indeque ad nostram confutationem erui possit, parum timemus;
si vero quandoque extitisset, eam totam interemptam fore omnino non credimus. At
prima archetypi interpretatio duobus modis intelligi potest. Forte stationarius qui libri
edendi curam susceperat, morae et sumptibus parcenS, quo etiam citius doctorum vi-
rorum expectationi satisfieret, unicam autographi descriptionem fecit, quam deinceps
loco autographi divulgandam dedit. Quod quominus credamus, profecto non prohibe-
mur facilitate autographi legendi, nam quam difficile lectu fuerit ex superstitibus S. Tho· ,
mae autographis mensurare licet; nec parvitate voluminis, cum mole inter maxima nu-
meretur. Nec obstant errores certi quibus apographum ab autographo differebat. Nihilo-
minus enim illud extraordinaria cura confectum videmus, quinimmo antequam e manu .
librarii exierit, secundis curis revisum et correctum fuisse credimus. Cuius rei unum hic
accipe documentum: menda quae homoteleuti alicuius omissioni‚ creberrimo librariorum
peccato, adscribenda videntur, quam raro occurrunt! Recolas quaeso ex Praefatione III
Voluminis pag. XVII, in primo apographo familiae F plus quam nonaginta homoteleuta
defuisse; >sed hic in quadraginta sex Quaesfionibus, spatio duplo maiore, novem ad
summum desiderantur. Errores ferme unice in corrupta singulorum verborum interpre—
tatione consistunt, et huic maxime rei autographum certe multas et paene inevitabiles
occasiones praebuisse credendum est, ita ut nostro quidem iudicio sine sedula deseri*-
ptionis castigatione multo frequentiores occurrere deberent.

Sed prima archetypi interpretatio ad quam omnes codices redeunt, etiam alio
modo intelligi potest Ipsum quod stationario traditum est volumen divulgandum iam
apographum fuisse nihil dicere vetat, ex membranis partim auctoris partim dictata ex-
cipientis manu veloci scriptura correcturisque repletis, per ipsius S. Thomae amanuenses
perpetua et clariori scriptura in unum corpus transumptum. Hanc opinionem praeferi-
mus. Nam si inter codices et archetypon unum apographum interponere debemus, ex
quo errores communes tanquam ex fonte fluxerunt, propter ceteram incomparabilem
bonitatem illius descriptionis vulgarem librarium pari iure excludere debemus. Optimum
quemque codicem etiamsi ex claro exemplari descriptum huic apographo ex difficillimo
archetypo comparatum mendis scatere dices. Tantae excellentiae nullus librarius erat
capax quam qui in scriptura, ingenio et modis S. Thomae versatissimi erant, illi ma-
xime quorum auxilio quotidie in scribendo utebatur. Si tamen quis existimaret opus
librariorum S. Thomae, omni exceptione maiorum, tot falsas lectiones non exhibiturum
fuisse, is temporum differentiam advertat. A nostrae aetatis extrema perfectione mate-
riali, quae curis ter quaterque iteratis attingitur, illam aetatem longe abfuisse omni's liber
ex ea superstes plane evincit.

Paucis haec adumbrasse sufficiat. Rem ipsam lectoribus ante oculos ponere festi—
namus, ut ipsa pro se loquatur et clarius quidem quam vel longa sermonis serie effici
posset. Elenehum codicum exploratorum primo damus. Ad quos significandos litteris
graecis, latinis et numerorum notis utimur quibus eos, antequam quid collatio doceret

innotuerat, in scriptis nostris distinguebamus. Etsi enim post collationem methodus ·

propinquioris cognationis rationem habens adhiberi potuisset, tamen errandi pericula
evitaturi quam fors tulit significationem non mutare maluimus, quae praeterea huic
solum occasioni inservit. Aetatem codicum in quibus annus non adscriptus est, designa-
mus per ant. quando ante quinquaginta annos a S. Thomae morte scripti videntur;
med. designat iuniores sed ante centum circiter a morte annos scriptos, rec. posteriores;

