⁸ Num. 1.

·S .Th.1ect. xxn.

308

tatem hanc esse effectum caritatis, et tamen possideri cum
peccato mortali. Et stat aliquem nolle caritatem esse in
se vel in alio, et non esse schismaticum: nisi ad hoc de-
veniret quod nollet hunc effectum caritatis esse qui est
unitas Ecclesiae. Et tunc etiarn esset distinguendum. Quia
aliud est nolle unitatem Ecclesiae esse, et aliud est sub-
trahere se animo ab unitate Ecclesiae: sicut aliud est nolle
fidem Christi esse, et aliud est non credere ea quae sunt
fidei. Utrobique enim primum spectat ad odium rerum
spiritualium: secundum autem ad propria vitia schismatis
et haeresis. — Ad id vero quod de obedientia obiicitur,
dicitur quod nolle pertinaciter obedire Summo Pontifici
non est schisma: sed nolle subesse sibi ut capiti totius
Ecclesiae, est schisma; sicut non credere est haeresis.

IV. Ad tertium autem dubium ’¹‘ dicitur quod contra
unitatem Ecclesiae dupliciter contingit peccare. Primo, se-
cundum intellectum, scilicet non credendo Ecclesiam esse
unam capite vel collectione. Et hoc esset peccatum infide-
litatis. — Secundo, secundum voluntatem: et hoc dupliciter.
Primo, secundum intentionem: cum scilicet aliquis, licet
credat Ecclesiam esse unam, intendit tamen eius unitatem
destruere, odio vel ira concitatus in illam, vel Papam, etc.
Secundo, secundum operis Voluntatem: cum scilicet ali-
quis vult potius taliter se gerere ac si non esset pars Ec-
clesiae quam a proposito desistere. Et hoc videtur con-
tingere his qui praesumunt synodos universales congre-
gare, vel congregatas sed dissolutas tenere. Et utroque
modo schisma incurritur: sicut homicidium incurrit non
solum qui directe intendit occidere, sed etiam qui potius
vult opus agere unde mors hominis sequitur quam opus
tale relinquere.

Duplici autem distinctione opus est ut perspiciatur quo-
modo schisma tollit unitatem Ecclesiae: altera est de au-
ferre secundum affectum, vel effectum; altera est de eo a
quo aufertur, scilicet ab Ecclesia vel a seipso. Schisma-
ticus enim secundum affectum tollit unitatem ab ipsa Ec-
clesia: sicut odio habens Deum tollit bonitatem ab ipso
quantum in se est. Secundum autem effectum tollit unita-
tem Ecclesiae a seipso: ad hoc enirn efficaciter operatur
ut in ipso non sit unitas Ecclesiae, ut ipse non sit pars
collectionis catholicae.

V. In eodem articulo adverte quod, quia bonum con-
surgit ex causa integra, apud Dionysium, 1v cap. de Div.
Nom. *‚ malum autem ex singulis defectibus; ideo ad ha—
bendum hoc bonum quod est esse membrum Ecclesiae ca-
tholicae exiguntur duo: primo, quod se habeat ut pars
illius in credendo, sperando, amando, sanctificando, etc.;
secundo, quod subsit Romano Pontifici ut capiti Ecclesiae
catholicae. Propter quod in littera dicitur quod unitas Ec-
clesiae consistit in commixtione membrorum, et hoc quan-
tum ad primum (fit enim hoc per hoc quod omnes sunt
compartes unius) ; et in ordine omnium ad unum caput,
et hoc quantum ad secundum. Sed ad incurrendum hoc
malurn quod est esse schismaticum sufficit alterum illo-
rum: scilicet vel deficere a subiectione capitis, vel corn-
munione cum universis. Et propterea in littera subduntur
haec duo genera schismaticorum, ut ibi patet.

VI. In eodem articulo dubium occurrit, an persona veri,
certi et indubitati Papae possit esse schismatica. Et videtur
quod non. Quoniam ab unitate capitis deficere non potest:
quia ipse est caput. - Ab unitate quoque Ecclesiae deficere
non potest: quoniam Ecclesia est in ipso, iuxta illud Cy-
priani, VII, qu. 1, Scire debes, ubi dicitur: Scire debes Epi-
scopum in Ecclesia esse, et Ecclesiam in Episcopo; et si
quis cum Episcopo non sit, in Ecclesia non esse.

In oppositum autem est quoniam Papa potest incurrere
in haeresim, et consequenter in schisma: quia omnis haere-
ticus est schismaticus, licet non e converso.

 

QUAESTIO XXXIX, ARTICULUS I

Ad hoc dicitur quod, licet diversae sint hic opiniones,
absque dubio tamen patet quod Papae persona crimen
schismatis, etiarn sine haeresi, incurrere potest. Quod pro-
batur ex eo quod adunatio partium sine quibus totum
salvari potest cum ipso toto non est indissolubilis. Sed
adunatio personae Papae cum toto, idest Ecclesia, est talis:
scilicet quod sine ipsa Ecclesia salvatur in sua unitate.
Ergo persona Papae potest dissolvere se ab Ecclesiae uni-
tate. Hoc autem est esse schismaticum. - Minor patet ex
eo quod, sede vacante, Ecclesia est una sine ulla persona
Papae. >

Contingeret autem hoc in animo quidem Papae, si nol-
let communicare cum Ecclesia ut pars illius, ut caput il-
lius in spiritualibus; sed habere se tantum ut dominus
temporalis. In opere vero, si facto hoc faceret; vel ai
excommunicare praesumeret Ecclesiam. Constat namque
quod in huiusmodi mala posset persona Papae incidere:
ac per hoc vere schismaticus esset.

Ad primum autem in oppositum dicitur quod persona
Papae potest renuere subesse officio Papae, quod per ac-
cidens est pro tunc in ipso. Et si hoc in animo pertina-
citer gereret, esset schismaticus per separationem sui ab
unitate capitis. Ligatur siquidem persona sua legibus officii
sui quoad Deum, ut in praecedenti Libro ⁸ declaratum est.

Ad secundum dicitur quod Ecclesia est in Papa quando
ipse se habet ut Papa, ut caput Ecclesiae. Quando autem
ipse nollet se habere ut caput eius, neque Ecclesia in ipso,
neque ipse in Ecclesia esset. α

VII. In responsione ad secundum adverte diligenter
quod recusare praeceptum vel iudicium Papae contingit
tripliciter: primo, ex parte rei iudicatae seu praeceptae;
secundo, ex parte personae iudicantis; tertio, ex parte of-
ficii ipsius iudicis. Si quis enim, etiam pertinaciter, con-
temnat sententiam Papae, quia scilicet non vult exequi
quae mandavit, puta abstinere a tali bello, restituere talem
statum, etc.; licet gravissime erret, non tamen est ex hoc
schismaticus. Contingit namque, et saepe, nolle exequi
praecepta superioris, retenta tamen recognitione ipsius 'in
superiorem.

Si quis vero personam Papae suspectam rationabiliter
habet, et propterea non solum praesentiam eius, sed etim
immediatum iudicium recusat, paratus ad non—suspectos
iudices ab eodem suscipiendos ; nec schismatis nec alterius
vitii crimen incurrit. Naturale namque est evitare nociva
et cavere a periculis: potestque persona Papae tyrannice
gubernare3 et tanto facilius quanto potentior est et nemi-
nem in terris timet ultorem.

Cum quis autem Papae praeceptum vel iudicium ex
parte sui officii recusat, non recognoscens eum ut superio·
rem, quamvis hoc credat; tunc proprie schismaticus est.
Et iuxta hunc sensum intelligenda sunt verba litterae huius
et similium. inobedientia enim, quantumcumque pertinax,
non constituit schisma nisi sit rebellio ad officium Papae
vel Ecclesiae, ita ut renuat illi subesse, illum recognoscere
ut superiorem, etc. ”

VIII. In reliquis eiusdem quaestionis articulis nihil scti-
bendum occurrit nisi quod in tertio articulo notetur dis·
tinctio potestatis ordinis et iurisdictionis quoad originem
et permanentiam: quod illa per consecrationem, haec per
simplicem hominis iniunctionem fit; et ideo illa indelebilis
est, ista autem a voluntate hominis pendet.

In quarto autem* advertatur quod, sicut petens mutuum
ab usurario propter suam necessitatem non peccat, quia
petit opus bonum a potente illud bene exhibere si vult;
ita petens in necessitatis articulo baptismum a schismatico
excusatur. Petit namque bonum a potente illud bene exhi-

bere si vult.

⁵ Qu· xmv m· 5·
&tamenn num.

¹· Ia resp. ad ι.

