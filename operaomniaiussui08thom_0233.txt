'Naum xvr sqq. ς
m.

{cffffisf'xzxf'

QUAESTIO xxw,

prima ratio se teneat ex parte propriae differentiae carita-
tis, quae convenit ei absolute: sicut nec quod secunda se
teneat ex parte agentis proximi infiniti, qui etiam est eius
auctor non solum in via sed in patria. Non enim est ex
extraneis nec ex communibus procedere, a virtute proximi
agentis, differentiae propriae ratione, procedere ad ipsam
in aliquo sui statu.

Et scito quod processus litterae est iste. Praevidens Au—
ctor quod caritas in statu viae est sicut forma in qua non
contingit sistere motum eo quod non possit ultra progredi,
intuitus modos quibus formis pertransibilibus (ut sic loqui
liceat) imponitur terminus, omnes exclusit, ut sic caritas
viae remaneret augmentabilis sine termino. intuitus fuit
primo quod, licet forma media, puta pallor, sit augmen-
tabilis et pertransibilis, terminus augmento eius ponitur ex
mensura intrinseca propriae rationis, qua motus ducit in
aliam speciem. Et deduxit hoc non habere locum in ca·
ritate: quia ex propria ratione non vindicat sibi terminum.
- Intuitus secundo quod, licet forma, puta calor alicuius,
sit augmentabilis, propter defectum tamen agentis non au-
getur, ut patet iuxta parvum ignem, sed terminus augmento
ex quantitate activi imponitur; ex infinitate virtutis divinae,
quae est proximum agens caritatem, deduxit non imponi
sic terminum caritati viae. - intuitus demum quod, licet
forma, puta calor, sit augmentabilis, et agens possit augere,
subioeti- tamen, puta aeris, incapacitas terminum ponit
augmento, ita quod si amplius ageretur ad augendum, cor-
rumperetur subiectum, puta aer, cum suo calore, ut patet;
ex concrescente habilitate subiecti ad augmentum caritatis
in via deduxit caritatem viae non sortiri hinc terminum. —
Et sic nullo modo terminanda concluditur in via. Quot
autem modis in patn'a terminetur, non est praesentis negotii.

Ad obiecta demum ex aliis locis doctrinae Auctoris, di-
citur quod caritati terminus imponi potest, et impositus
est ex extrinseco in caritate animae Iesu Christi. Nec huius
oppositum hic dicitur, scilicet quod caritas viae est augmen-
tabilis in infinitum. — Quomodo autem haec stent simul,
in responsione ad tertium litterae tractabitur *.

Vll. ln eodem articulo, in responsione ad primum,
dubium occurrit: Quo pacto caritatis augmentum in via
est in infinitum, et tamen est ad terminum in patria? Si
enim est ad terminum in patria, signetur ille gradus et sit
Α. Cum inter A et datam caritatem in hoc viatore sit fi-
nita· distantia, impossibile est quod augmentum medium sit
in infinitum: nam augmentum in infinitum excedit omnem
terminum datum. - Ad hoc respondebitur post discussam
responsionem ad tertium *.

vul. In eodem articulo, in responsione ad tertium, du-
bium occurrit de diversa ratione quantitatis in via et in
patria. Videtur enim fictio quod forma qualis est caritas,
quae est qualitas spiritualis, sit quanta quantitatibus dua-
bus diversarum rationum. Una siquidem quantitas est nota
nobis, scilicet secundum latitudinem intensivam, sicut in
ceteris qualitatibus quae intenduntur: altera autem non
apparet, nec assignatur.

Et confirmatur. Quia ex differentia assignata in littera
inter caritatem viae et patriae penes causam, scilicet fidem
et visionem, non sequitur quantitas diversarum rationum
in caritate, sed quantitas imperfecta vel perfecta: ut patet
in aliis amicitiis. Ex imperfecta namque aut perfecta no-
titia amici non sortitur amicitia quantitatem diversarum
rationum, sed diversae perfectionis secundum minus et
magis perfectum.

Et confirmatur iterum. Quia quantitas caritatis in via
aut remanet cum quantitate illa quae advenit in patria, aut
non. Si remanet, igitur caritas remanet actu quanta secun-
dum perfectionem intensivam duabus quantitatibus diver—
sarum rationum: quod non est intelligibile. Si non rema·-
net, quaeratur quare corrumpitur, et a quc, et cui repu-
gnat, etc.

IX. Ad evidentiam huius considerandum estquod aliud
est loqui de intensione formarum pure naturalium, ut ca-
lor, albedo, dulcedo et huiusmodi: et aliud de intensione
formarum animalium, ut videre, audire, intelligere, velle,
et eorundem actuum habitualium principiorum (augentur

Summas: Tar-201.. D. ‘raonis T. V.

 

 

 

ARTICULUS Vll 185

siquidem huiusmodi habitus proportionaliter sicut actus).
Formae namque naturales unius tantum perfectionis inten-
sivae latitudine contentae sunt: formae vero animales plu-
res habent latitudines intensivae suae perfectionis, alteram
ex parte subiecti, alteram ex parte obiecti, ut patet in sensu
visus. Visio enim perfectionis augmentum Habet secundum

⁵ quod magis ac minus subiectum approximatur, servata pro-

portione: et rursus perfectionis augmentum habet secun-
dum quod magis ac magis attentio videntis est ad videndum
illud. Et quod diversarum sint rationum huiusmodi perfe-
ctiones ex hoc patet quod, quantumcumque crescat visio ex
maiori approximatione obiecti, non tamen oportet quod cre-
scat secundum perfectionem attentionis, ut experientia testa-
tur. Ex his autem ad divina ascendendo, dicimus quod ca-
ritas habet duplicem perfectionis latitudinem: alteram ex
parte obiecti, scilicet secundum maiorem approximationem
ad obiectum; alteram ex parte subiecti, secundum maiorem
attentionem seu expeditionem subiecti. Prima perfectionis
latitudo consistit in augmento caritatis supra * exposito.
Secunda vero consistit in augmento caritatis ex hoc quod
anima, expedita a visione aenigmatica et posita in faciali
visione Dei, in ipsum totaliter actualiter fertur: quod im-
possibile est convenire viatori. Unde quantumcumque ali-
quis proficiendo in hac vita appropinquet ad Deum magis
ac magis, in caritate crescendO, nunquam pervenire potest
ad hoc ut totaliter actualiter amet Deum, sicut videns illum
facie ad faciem. Et propterea nunquam caritas viae potest
adaequari caritati patriae, quia alterius rationis est perfectio
illa: sicut linea, quantumcumque crescat, nunquam aequa-
tur superficiei.

X. Sed tunc restat adhuc dubium, an caritas viae possit
esse aequalis vel maior, secundum illam perfectionem se
tenentem penes propinquitatem ad obiectum, caritate ali-
cuius beati in patria. Verbi gratia: An caritas beatae Vir-
ginis in hac vita erat maior, secundum illam quantitatem,
caritate angelorum beatorum? Et est ratio dubii quia, sicut
quantitas lineae unius potest esse multo maior secundum
longitudinem quam sit quantitas secundum longitudinem
alicuius certae superficiei, licet nunquarrl' possit aequari
simpliciter quantitati superficiei; ita forte potest esse in
proposito.

Ad hoc autem dicitur quod, cum caritas sit eiusdem ra-
tionis specificae in via et in patria; et caritas viae non se
habeat ad caritatem patriae ut semen ad arborem vel fru-
ctum (quamvis sic se habeat quodammodo ad beatitudi-
nem), sed sicut forma eiusdem speciei imperfecta ad se-
ipsam p'erfectam; et quantitas perfectionis caritatis penes
propinquitatem ad obiectum sit eiusdem rationis in via et
in patria; et in quantitatibus eiusdem rationis constat unam
quantitatem, infra latitudinem terminatam, posse ab altera
excedi: consequens est ut caritas viae in beata Virgine fuerit
quandoque maior secundum illam qufintitatem quam caritas
angelorum, et quandoque quam caritas archangelorum, et
sic deinceps; sic tamen ut in ingressu patriae intantum,
etiam secundum hanc quantitatem, seipsam in via excreverit,
ut ad praedestinatam sibi mensuram secundum donationem
Iesu Christi* pervenerit. Nunquam tamen fuit in via eius
caritas aequalis simpliciter caritati minimi in patria: quia
caritas patriae est quanta duabus diversarum rationum
quantitatibus, ad quarum alteram caritas viae non potest
pertingere. Unde simile est de augmento lineae respectu
superficiei. Sicut enim linea non potest, quantumcumque
crescat, ad quantitatem superficiei pervenire, potest tamen
secundum unam dimensionem excedere certam datam su-
perficiem; ita caritas viae nunquam potest adaequare ca—
ritatem patriae, potest tamen secundum unam rationem
excedere alicuius caritatem in patria existentis.

XI. Ad primum ergo in oppositum * dicitur quod non
est fictio, sed ex naturis rerum notitia sumpta, quod forma
animalis, ut actus et habitus, habeant quantitates diversa-
rum rationum intensivas. Quia enim secundum naturam
suam dependet actus animalis huiusmodi a duobus diver-
sarum rationum, anima scilicet et obiecto, non est mirum
si habeat perfectiones diversarum rationum et ambas in-
tensivas.

24

⁸ Num. vr.

‘A d Ephe-r„ cap.
ιν, vers. 7.

⁸ Num. vm.

