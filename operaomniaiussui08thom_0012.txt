huius incepti persequendi perficiendique munus Dominiciano Ordini, cui
praees, mandare decrevimus. Tanta est enim in eius alumnis peritia do-
ctrinarum quas summus ille Magister christianae sapientiae tradidit, tanta
eorum studia in Illum, cuius nomme ordo universus honestatur mirifice, ut
Nos dubitare non sinant quin scitissime et accuratissime concreditum opus
efficiatur. Viris itaque a Te, Dilecte Fili, ex religiosa Familia tua eligendis
eam curam demandamus, eosque volumus iis uti praesidiis quae in prae-
dictis Litteris Nostris a. d. XV Kalendas Februarias datis anno MDCCCLXXX .
significavimus, operisque sui perfunctionem ad eas normas exigere quas a
tribus quos diximus S. R. E. Cardinalibus repererint constitutas. Laeta
interim spe erecti operi progresso favorem non defore opemque Divinam
quae benigne aggredientibus adfuit, Apostolicam Benedictionem paternae
caritatis testem Tibi, Dilecte Filiv et Ordini universo cui praesides pera-
manter impertimus.

Datum Romae apud S. Petrum die IV Octobris anno MDCCCXCIII,
Pontificatus Nostri decimo sexto.

LEO ΡΡ. XIII.

