 

 

XXIX

Haec cum ita sint, non erat nobis difficile viam invenire qua recensionem Secun-
dae Secundae conficeremus. Ante omnia lectio primi apographi simpliciter restauranda
erat cum erroribus fide codicum exploratis. Deinde pro singulis erroribus cognitis lectio
archetypi redintegranda erat. His feliciter secundum regulas critices peractis totum re-
censionis negotium peractum fuisset. - Est fortasse qui dicat nullibi lectionem primi
apographi mutandam fuisse, sed correctiones coniecturales ad marginem folii remittendas.
At editionem nostram theologis idque commode servire cupimus, qui textum continuum
et legibilem iure quodam suo exigunt et merito conquererentur si toties a prosecutione
rerum prohibebantur. Sicut ergo nec orthographia saeculi decimi tertii aliis rebus intentos
retardamus, nec coniecturas a reliquo textu signis distinguimus, curn quousque se ex-
tendant apparatus variantium sciscitantem perpetuo doceat, ita criticum potius et gram-
maticum quorum nihil interest ubinam inveniant quod quaerunt, calcem paginae petere
cogimus quarn attentionem theologi inviti distrahimus.

Quantum ad restaurationem textus primi apographi, consensus codicum Vatica-
norum lex fuit; nam eos ubicumque consentiunt cum primo omnium codicum exemplari
facere probatum est. - Interrupto consensu faciendum erat cum ABF idem legentibus;
istorum enim consensu apographum tantum non semper repraesentari vidimus. Propriis
erroribus librarii F, qui nunquam dubium ingerunt, consensum non interrumpi exi-
stimavimus. — Ubi nec isti consentiunt, moderamen ceterorum Vaticanorum et K R
usu venit.

Menda correpturis maxime nobis cavendum erat ne ea videremus ubi erratum non
erat. Maximi momenti haec res unicuique videbitur, et tamen cautu non facilis: quia
ad errores detegendos lectiones alterius familiae comparari non possunt, et omnis er-
roris' certitudo vel suspicio ex sensu vel saltem interno tantum criterio gignitur ideoque
amplus locus existimationi relinquitur. Ab hac difficultate textus citatos Patrum et Phi-
losophi, quos librarii generatim et noster imprimis male legere solent, non excipimus:
originalia quidem saepe vicem archetypi supplent; sed cum S. Thomas non verba sed
sensum sectetur, hic etiam saepe aqua haeret. Illum scopulum non satis evitavimus.
Ultro confitemur lectiones editionum anteriorum, inprimis Patavinarum, non semel nos
loco primi apographi amplexos esse, ubi omnino necessarium non erat; ex. gr. Qu. XXVI
art. 9 ad 2 (δ) filius (36s) nunc expungeremus ex nostro textu; Qu. XLVI art. 1 ad 1
(δ, vid. 455) pro summa iudicii nulla necessitate coacti adoptavimus sententia iudicii, et
Qu. X art. 8 ad 1 (θ) in textu S. Augustini cuiusque pro cuiuscumque. At· quam dif-
ficile est a magna auctoritate correctionem suggerente prorsus se subtrahere et in sin-
gulis casibus ultimas consequentias principiorum perspicere et amplecti audere. Qui
adhuc pluries quam nobis visum est et modo videtur textui primi apographi parcendum
esse putaret, ut iure illo suo utatur et libenter volumus et enixe exposcimus: nihil
profecto nostra interest, lapsus primi librarii multiplicare.

Emendationem errorum duabus legibus subiecimus. Primo oportebat ut correctio
plene satisfaceret sensui contextus perspecto. Secundo ut corresponderet materiali indoli
et, quia in nostro casu praecipue agitur de redintegratione singulorum verborum per-
peram lectorum, exteriori aspectui erroris. Cum enim librarii sit, qui errando nihilominus
verbum sic ut ante oculos scriptum videbat, reddere credidit, materialis litterarum si-
militudo inter signa librarii et archetypi obvenire debuit, quam similitudinem correctio
si negligat, ab archetypo recedere praesumitur. Haec duo criteria pluris facimus quam
optimi cuiusque codicis auctoritatem, quae quotiescumque de lectione a primo apographo
differente agitur, revera non existit. Postquam enirn unitas familiae explorata est et de
codicum origine ex eodem exemplari apographo constat, nullus codex singularis nec ulla
communitas plurium contra certe cognitam lectionem apographi illa auctoritate gaudet,
quae per fortiorem praesumptionem originis ex autographo antiquis lectionibus prae re-
centibus inhaeret. Tunc enim certe agitur de tentamine critico, cui nec aetas credibilita-
tem ascisceret nec novitas tolleret, sed solae regulae critices rite observatae conciliant.
Eaedem quaestiones, idem interdurn aenigma, quibus solvendis nos operam dedimus,
omni correctori inde a nativitate libri propositae erant, et si a quoquam superamur, non

