 

⁴ XXXI

Qu. 1, art. 2. ‹ Et ideo utrumque (sc. obiectum fidei esse incomplexum, nempe
rem creditam, et esse complexum per modum enuntiabilis) vere opinatum fuit apud
antiquos. › Iuvat verba referre Innocentii V, lib. III Seni„ dist. XXIV, art. 3: α Circa hoc
quidam, ut Cancellarius parisiensis, dixerunt quod res, et non enuntiabilia, sunt articuli
de quibus est fides... Alii vero, ut Magister Altissiodorensis, quod enuntiabilia determi-
nata, et non res, sunt articuli fidei».

Ibid.‚ art. 6, arg. 3. « Sicut a quibusdam dicitur, articulus est indivisibilis Veritas
de Deo arctans nos ad credendum. 2 Alexander Halensis, Sum. Theol. p. III, qu. LXIX,
memb. 1, S. Bonaventura, III Sent„ dist. XXIV, art. 3, qu. 1, et alii Ricardum a S. Victore
tanquam huius definitionis auctorem indicant: apud quem tamen frustra quaeritur.
Gulielmus Altissiodorensis, Sum. Aur. lib. ΙΙΙ, tr. 111, cap. 2, qu. 1, ita articulum explicat:
‹ Articulus dicitur ab arctando, quia arctat nos ad credendum ».

Ibid.‚ arg. Sed contra, S. Isidoro adscribitur altera articuli definitio, videlicet,

‹ articulus est perceptio divinae Veritatis tendens in ipsam ›. Non ita absolute B. Al-
bertus Magnus, qui in III Sent., dist. XXIV, art. 4, scribit: ‹ Isidorus autem dicitur sic
definire ι etc. Halensis, Sum. Theol„ p. III, qu. LX1x, memb. 1, Hugonis a S. Victore
ipsam esse asserit. ,
γ »ψ’ῼυ. XXXII, art. 1. « Unde quidam, definientes eleemosynam, dicunt quod elee-
mosyna est opus quo datur aliquid indigenti ex compassione propter Deum.» Sic a
Magistris definitur, teste Alberto Magno, IV Sent„ dist. XV, art. 15. Gulielmus Altissio-
dorensis, Sum. Aur. lib. III, tr. VII, cap. 7, qu. 1: ‹ Eleemosyna est indigenti propter
Deum rei necessariae erogatio ». Et Halensis, Sum. Theol. p. IV, qu. XX1x, memb. 1:
ι Definitur sic a Magistris: Eleemosyna est opus sive largitio rei necessariae facta in-
digenti propter Deum et ex compassione ».

Ibid.‚ art. 7, ad. 1. <⁴ Vel (iniquum mammona dicitur) quia in pluribus praede-
cessoribus, quibus patrimonio succedis, aliquis reperitur qui iniuste usurpavit aliena,
quamvis tu nescias, ut Basilius dicit. › Ubi autem in Basilii scriptis hoc inveniatur,
hucusque nemo indicavit. In Calena Aurea, super Luc. cap. XVI, vers. 9, S. Thomas
eandem sententiam S. Basilio adscribit.

Qu. XXXV, art. 1. x A quibusdam dicitur quod acedia est torpor mentis bona negli-
gentis inchoare. ι» B. Albertus Magnus, Sum. Theol. p. II, tr. XVIII, qu. CXVIII, memb. 1,
et Alexander Halensis, Sum. Theol. p. II, qu. CXL, memb. 2, Ricardo a S. Victore de-
finitionem vindicant; in cuius tamen operibus nullibi reperire est. Rabanus De Eccl.
Discipl. lib. III, acediam describit hoc modo: ιι Acedia, ‘per quam tepor mentis.. oritur;
quae hominem ad omne opus bonum inutilem reddit ».

Ibida, art. 4, arg. 3. <4 Isidorus in libro de Summo Bono distinguit vitium acediae
a vitio tristitiae, dicens tristitiam esse inquantum recedit a graviori 'et laborioso ad
quod tenetur, acediam autem inquantum se convertit ad quietem indebitam 2. Halensis,
Sum. Theol. p. ΙΙ, qu. CXLIV, memb. 4, de filiabus acediae tractans, sic habet: « Ratio
vero numeri, secundum Gregorium, haec est: cum enim acedia sit aversio a laborioso
et gravi cum conversione ad quietem, ex parte conversionis ad quietem generat va-
gationem circa illicita etc... Secundum Isidorum autern assignantur aliae filiae tristitiae
et aliae acediae: tristitiam autem dicit inquantum recedit a gravi et laborioso ad quod
tenetur, acediam Vero inquantum se convertit ad quietem indebitam etc. ». Attamen,
quia Gregorius nihil de praedicta definitione ponit, nec apud Isidorum invenire est
distinctionem hic factam inter tristitiam et acediam, non sine ratione coniecturare pos-
sumus Halensem non verba sed sensum Isidori referre velle, et S. Thomam ab illo,
tanquam Isidori textum, verba citata deprompsisse: eo vel magis quod ibidem Halensis
acediae filias ab Isidoro numeratas, Comment. in Deut„ cap. XVI, iisdem fere variantibus
quibus S. Thomas, recitat. Ubi enim ab Isidoro enumerantur, α otiositas, somnolentia,
importunitas, inquietudo, pervagatio, instabilitas mentis et corporis, verbositas, et cu-
riositas », Halensis habet: ε otiositas, somnolentia, importunitas mentis et corporis, in-
quietudo, instabilitas, verbositas, curiositas »; Thomas vero: ι otiositas, somnolentia,
importunitas mentis, inquietudo corporis, instabilitas, verbositas, curiositas ›.

