XXXIV

posteriori editione datum sit invenire. Sensu Vero auctoris rite percepto, opus magnae
difficultatis non erat, cum fere non de alio agatur quam de litteris erratis vel de particulis
accidentaliter omissis vel adiunctis. Correctionem nostram lector semper inveniet indicatam
vel in margine paginarum, Vel uncinis additis, vel in elencho quem subiicirnus Varian-
tium. Ut aliqua exempla habeantur erratorum editionis primae, in B et successivis edi-
tionibus retentorum, videri possunt loca sequentia. Qu. I, art. 4, num. 111, secunda autem
repugnat fidei testimoniis, sed non fidei rerum .· levissima mutatione pro testimoniis sub-
stituitur quod contextus requirit, testimonii. Qu. XII, art. 1, num. 111, ubi A habet re-
trocedere ab huiusmodi et tonsura huiusmodi, facile apparet primum huiusmodi in nabitu
mutandum esse. Ubi, qu. XV, art. Ι, A legit, distinctio membrorum horum non consistit,
statim intelligitur non per errorem irrepsisse: sicut qu. XXXVI, art. 1, num. V, ubi eadem
habet, nisi quis dicat quod frustra Aristoteles dixit, Si aliquid alterum, per facilem
lapsum si loco ly impressum est. Similia videre est qu, I, art. 7, num. 11,. lin. 7 a fin„
quem pro quam‚· qu, X, art. 3, num. 111, lin. ult. pag. 81, non apprehensus pro appre-
musas,- qu. XVII, art. 5. num. X, lin. 1 1, delectari pro delectare‚· qu. XIX, art. 10, num. 11,
col. 2, lin. 9, sumatur pro amatur, etc. Ceteroquin loca ista non ita multa sunt, et cor-
rectione nostra admissa, ex editione A una cum emendationibus editionis B efficitur textus
integer et purus, qui mirum in modum praestat illi qui pro textu Caietani vulgo recipitur.
Nec illa loca corrigenda sunt in quibus, licet aliquid minus accurati quod ad dictionem
attinet habeatur, tamen de sensu auctoris locus dubitandi non relinquitur. Quisquis enim
Caietani volumina volverit, scit ipsum, de maioribus sollicitum, non infrequenter de di—
ctione ad amussim exacta minus curare. Qu. XX, art. 1, num. 1, lin. 31 et antepenult.,
Sed quia... et ideo, redundat et,· non tamen dicendum quod a Caietano non revera scri-
ptum suit. Idem sentiendum de illis nominativis, qu. XXIV, art. 7, num. 11, pag. 186,
lin. 3, puta visio facialis et visio per speculum: et de eo quod habetur qu. XXXIV,
art. 5, num. V, lin. 21, occidens namque hominem ex ira, pro quanto in ira illa clau-
ditur nolle vitam illius, odium illius dici potest,· et qu. LI, art. 4, num. 111, lin. 12 a fin.,
privatis personis pluries acci'dit in recompensatione bonorum quae non possunt aliter
recuperare, facientes sibi ipsis iustitiam. Vide etiarn, cum contextu, illud qn. XXIX,
art. 1, pag. 237, lin. 4, Consistit enim pax in unione appetibilium possibilium simpli-
citer, a quorum consecutione appetitus deficit. Forte pronuntiationis modus explicat illud
a, loco ab, ante Jlieronymo, qu. XXXVI, art. 2, num. IX, lin. 3.

Editio B, praeter mendas conservatas ex editione A, proprios errores habet. Qui
quamvis et ipsi ex facili litterarum transmutatione orti, strictiorem tamen censuram mp-
rentur, cum et corruptiones recte iam impressi sint, et negligentiam prodant in assequendo
sensum auctoris. Quod vero maxime dolendum, mendae illae, vel potius corruptelae,
pro magna parte correctorem nunquam habuerunt, sed ab editione hac admissae vel con-
servatae ad nostros usque dies permanserunt. Tale videre licet qu. XXIV, art. 6, num. 1,
ubi editio A compendiose habebat, Et hoc tertio modo directe intelligitur in quaestione, V.
(Videtur) quod caritas quolibet suo actu augetur: litteram V mutat editio B in numerum
Arabicum ,5, et in quaestione quinta legit. Item qu. XLII, art. 2, num. 11, schisma (se exten-
dit) respectu Ecclesiae universalis, quae orbem comprehendit, permutat orbem in urbem,· et
qu. L, art. 1, manifeste patet quod nec etiam secundum generationis ordinem regalis
principatus dependet a populari, ubi A mendose pro nec ‘habebat bec, substituit haec,
quod posteriores editiones haud feliciori successu in liic mutarunt. Alia exempla vide
qu. XVII, art. 5, num. VI, lin. 17, ubi delectionis (pro delectationis) in dilectionis conver-
titur; qu. XXIII, art. 2, num. 111, lin. 11, ubi parte omittitur; qu. XXXIII, art. 2, num. 11,
lin. ult., ubi obligat (praeceptum correctionis) fit obligant: qu. XXXIV, art. 5, num. V,
versus fin., ubi quocumque actu in quomodocumque actum mutatur. Quae tamen errata
non infirmant quod supra dictum est, hanc editionem magnam utilitatem praebere pro
emendatione textus. Immo ipsa sola ex editionibus quas ad manus habemus, hoc praestat.
Quod ex nunc dicendis clarum fiet.

Inter annum 1534, quo Caietanus mortuus est, et annum 1570, quo editio Piana
prodiit, Commentaria in Secundam Secundae pluries impressa sunt. Quatuor editiones

