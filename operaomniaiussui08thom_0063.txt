 

QQAESTIO 1, ARTICULUS lV , 15

lV. ln eadem responsione ad secundum dubium aliud
occurrit circa subiunctam rationem quare ea quae subsunt
fidei, sub communi ratione credibilis, sunt visa ab eo qui
credit, scilicet: Non enim crederet nisi videret ea esse cre-
denda, vel propter evidentiam signorum vel propter ali-
quid huiusmodi. Occurrit autem hic dubium quia ista ratio
infert necessitatem evidentiae in communi ad credendum
in particulari: dicendo enim quod non crederet nisi videret
esse credenda, manifeste dicit quod oportet credentem vi-
dere essevcredendu'm. Sed quia hoc non probatur in littera,
noc apparet verum, ideo ambiguitas consurgit. Experimur
enim nos multa credere sine evidentia credibilitatis: immo

‚ ex levitate cordis, iuxta‘illud *ι Qui cito credit levis est

corde. Non omnes quoque Christiani credentes fatentur se
videre credibilitatem eorum quae sunt fidei; sed hoc vide-
tur paucorum esse.

V. Ad hoc dubium dicitur primo, quod Auctor loquitur
de videre lato vocabulo. - Sed hoc iarn exclusum est in prae-
cedenti dubio: quia periret distinctio in hac littera facta
nisi· videre hic sumatur ut incompossibile est actui cre-
flendi respectu eiusdem; quod est proprie loqui de videre.

Dicitur secundo, quod Auctor loquitur de videre quan-
tum *est ex parte habitus fidei infusae. - Sed hoc ostenditur
non consonare litterae tripliciter. Primo, quia expresse in

“ Ιίςῐειῖς est sermo de illo qui credit ut sic, et non ex parte
” Habitus. Unde ratio affertur probans ex actu credendi, et

non ex habitu, cum dicitur: Non enim crederet nisi ri-
deret. - Secundo, quia in littera causa visionis expresse
assignatur ex extrinsecis, scilicet, propter miracula vel ali-
quid huiusmodi ‚· et non ex parte habitus. — Tertio, quia in
littera reservatur tractanda visio ex parte habitus in tertio
argumento et illius responsione: et ibi tractatur ex parte
habitus, ut patet intuenti. Non sunt autern confundendae
argumentorum difficultates, sed unicuique propria servanda
est: quoniam ideo diversificata sunt. -
‘Dicendum est igitur quod Auctor loquitur de visione
proprie; 'et quod vere ac virtuose credere exigit evidentiam
q‘iiod'illud sit credibile; ita quod nullus aliquid vere, hoc
est absque formidine alterius partis, et virtuose, hoc est
prudenter, credit aliquid, nisi evidenter cognoscat illud esse
credibile. Sed evidentia nostrae cognitionis non solum est
ex terminis, ut contingit in primis principiis; aut ex de-
incastratione, ut contingit in conclusionibus scitis; sed
Etiam ex oblatione sensuum, ut patet in propositionibus ex
sensu clarissimis, puta, Nix est alba, Iste me percussit,
Ille dixit tale quid, et huiusmodi. Haec enim, quia ex
sensu claro oblata sunt, convincunt intellectum non ex ter-
minorum connexione absolute aut demonstrationis dis-
cursu necessario, sed ex demonstratione ad sensum. Et sic
contingit in proposito. Quoniam nullus audiens aliquid
vete ac prudenter credit illud nisi ad sensum cognoscat a
viro fide digno illud asseri. Idem est autern videre hoc asseri
aut assertum esse a fide digno, et videre hoc esse credi-
bile: quoniam fide dignum testimonium constituit dictum
in esse credibili. Et sicut solis illis qui viderunt nivem
evidens est illa propositio, Nix 'est alba ‚⁶ ita solis illis apud
quasiste asserens est fide dignus, et a quibus auditur, evi-
dens est hoc dictum esse credibile. Et propterea stat unum
etssidem dictum ab uno videri in ratione credibilis et ab
alio· non: ex eo enim qu'od- evidentia ista non convenit
credibili ex parte rei semper, sed quandoque ex parte no-
stri, ut patet in exemplis datis, ideo variatur in diversis, et
exigit aliquam conditionem obiecti in ordine ad nos. Et
hoc directe consonat litterae dicenti quod propter miracula
testificantia vel aliquid huiusmodi, puta auctoritatem Ec—
clesiae dicentis vel propter mortem martyrum, credens videt
haec esse credibilia. v
vl. Ad obiecta in oppositum dicitur quod omnes virtuose
credentes, si vocem propriam intelligunt, fatentur se videre
credibilitatem, saltem ex parte credentis, ut dictum est.
Qui autem credit ex levitate non virtuose credit, et ideo
non obstat proposito. Vident autem Christiani credentes
credibilia esse ea quae sunt fidei, audientes a fide dignis
mundi scilicet conversione *ad Christum pauperem per
pauperes piscatores, idiotas, inter tot persecutiones, tor·

menta et mortes, et postmodum a tot doctissimis viris
cum vitae propriae castigatione mundique huius contemptu,
approbata, innumerisque miraculis firmata.

Et scito quod, licet videre credibilitatem exigatur ad
vere et virtuose credendum, non sufficit tamen. Sunt enim
multi qui, etsi videant aliquid esse credibile, non credunt
tamen illud: ut patet de multis qui viderunt Iesum resu-
scitantem Lazarum, et tamen iverunt ad nuntiandum hoc
persecutoribus ipsius, ut amplius persequerentur, ut fece-
runt, ut patet Ioan. x1 *. Et ratio est quia credere est actus
non solius intellectus, sed etiam voluntatis: hinc enim fit
ut videntes aliquid credibile nolint credere illud. Sed quo-
modo credere sit voluntarium inferius* tractabitur. Nunc
autem hoc praelibatum sit ut pateat magis habitudo actus
credendi vere et virtuose ad evidentiam credibilitatis.

Vn. In responsione ad tertium eiusdem articuli quarti
dubium occurrit duplex. Primo, quid intendat Auctor per
prima verba responsionis, scilicet: Lumen fidei facit videre
ea quae creduntur: an quod faciat videre ea sub communi
ratione credibilis; an in particulari; an sub quadam alia
ratione.

Secundo, quantum valeat subiuncta ratio, curn dicitur:
Sicut enim per alios habitus virtutum homo videt illud
quod est sibi conveniens-secundum habitum illum, ita etiam
per habitum fidei inclinatur mens hominis ad assentien-
dum his quae conveniunt rectae fidei et non aliis. Occurrit
siquidem hic duplex defectus. Primus est aequivocatio de
visione. Nam quilibet habitus virtutis facit videre sibi con-
veniens, accipiendo ly videre pro apparere, iuxta illud Phi-
losophi*: Qualis unusquisque est, talis finis ei videtur,
idest apparet: casto enim apparet conveniens abstinere ab
illicito coitu„ et abstinenti apparet conveniens subtrahere
superfluum cibum, et sic de aliis. ln proposito autem sermo
est de videre ut importat evidentiam distinctam contra ap-
parentiam firmae adhaesionis. - Secundus est quia in littera
proponitur quod lumen fidei facit videre: et transitur ad
probandum non quod facit videre, sed quod facit assentire
his quae sunt consona rectae fidei et non aliis. Valde nam-
que distant inter se isti duo actus, scilicet videre et assen-
tire: ut patet ex hoc quod assentire his quae sunt fidei
quilibet fidelis fatetur se intrepide; videre autem ex intrin-
seco lumine ea quae creduntur nullus fatetur, nisi maiori
lumine quam sit lumen fidei illustretur.

VIII. Ad primum horum dicitur quod Auctor loquitur
de videre ea quae sunt fidei sub communi ratione credi-
bilis. Ita quod videre credibilitatem eorum convenit fideli
ex duplici capite: scilicet ex sensu fide digni testimonii,
iuxta doctrinam responsionis ad secundum *; et ex lumine
fidei intus existente, iuxta praesentis responsionis doctri-
nam. Et hanc esse mentem Auctoris patet ex hoc quod in
sequenti articulo, in responsione ad primum, dicitur: Per
lumen fidei videntur esse credenda, ut dictum est, procul
dubio hoc in loco, ubi primo dicitur quod lumen fidei
facit videre. Et iuxta eundem sensum inferius * dicitur quod
per donum intellectus intelligimus ea quae sunt fidei esse
credenda.

lX. Ad secundum dicitur quod neuter defectus hic ac-
cidit, sed argumentum fit a minori et ab effectu. A rni-
nori quidem, quia ex quo habitus virtutis perficientis par-
tem appetitivam facit occasionaliter, hoc est inclinando in
id quod convenit, hominem videre, hoc est evidentiam pra-
tice habere eius quod convenit secundum illum habitum;
multo magis habitus fidei, qui est habitus virtutis in parte
intellectiva, inclinando in sibi conveniens, faciet evidentiam
sibi possibilem. Quoniam perfectio partis intellectivae pro-
pinquior est ut faciat evidentiam, quae est propria perfe-
ctio intellectus, quam perfectio partis appetitivae, ex qua
tamen fit evidentia practica. Temperatus siquidem habet
evidens iudicium practicum circa⁴ actus temperantiae, et
iustus circa actus iustitiae: adeo ut lx Ethic. * ponatur vir
bonus mensura humanorum actuum; mensura autem sine
certitudine evidentiae non est.

Ab effectu autem, quia ex hoc quod lumen fidei inclinat
ad assensum discrete, hoc est discernendo ea quae sunt
fidei ab his quae non sunt fidei, puta quod sol est maior

⁸ Vers. 46 sqq.

· Qu. iv, art. 2,
Comment.

” Ethic. lib. 111,
&Hi’hY'leZ'L liin..

⁶ Cf. num. v.

· Qu. vni, ar1.4‚
ad 2.

⁵: (fii). Ietinis?
(A. lib. 111 c. iv,
n.5;s.'l'h,iect.x.

