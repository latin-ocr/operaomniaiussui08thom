¹⁵ S. Th. lect. xv.
- Did. lib. VIII,
cap. v, n. 3.

388

QUAESTIO LIII, ARTICULUS l

Commentaria Oardjnahs Caietam

N quaestionis quinquagesimaetertiae articulo primo du-
Ibium occurrit, an imprudentia privative sit separabilis a
prudentia contrarie. Et est ratio dubii, pro parte negativa

quidem, quia sequeretur cuilibet virtuti morali opponi pec-

catum non ¹solum declinando in contraria vitia, sed in pri-
vative oppositum: par enim est ratio de prudentia et aliis
virtutibus moralibus, Consequens autem est falsum: quia
omnis intemperatus in excessum aut defectum declinat, et
sic de aliis. - Praeterea, carens in actu suo prudentia quam
debet habere non minus in contrarium prudentiae incurrit
quam carens modestia quam debet habere incurrat con-
trarium modestiae: et sic de aliis. Non est igitur separabi-
lis imprudentia privative ab imprudentia contrarie.

Pro parte vero affirmativa, quia minus requiritur ad
privationem quam contrarium: cum quasi forma positiva
sit. Contingitque imprudenter se hominem habere absque
omni actu: ut patet cum potest et debet consiliari et non
consulit. — Praeterea, imprudentia privative est peccatum
ex ratione negligentiae, sicut ceterae privationes bonorum
debitorum: imprudentia autem contrarie est peccatum ex
propria ratione imprudentiae, ut in littera dicitur: ergo
non coincidunt, sed separantur. Probatur sequela: quia si
coinciderent‚ sequeretur quod etiam imprudens privative
peccaret secundum propriam rationem imprudentiae, et non
solum secundum rationem negligentiae.

Il. Ad hoc dicitur quod imprudentia privative dupliciter
sumi potest. Primo, ut privat prudentia habituali. Et sic
potest separari ab imprudentia contrarie. Quando aliquis
negligit exercere se in legibus, documentis, lectionibus et
auscultationibus opportunis, ex quibus tempore suo posset
prudenter se habere in occurrentibus, tunc talis est im-
prudens privative: et illa privatio nullam habet rationem
peccati nisi ratione negligentiae. Notanter autem dico quod
illa privatio non est peccatum nisi ratione negligentiae:
quia non est hic quaestio de ipso qui privatur debita pru-
dentia, an sit imprudens contrarie; sed de ipsa privatione
prudentiae, an sit peccatum imprudentiae contrarie sumptae,
an secundum se non est peccatum nisi ratione annexae
negligentiae ipsius qui privatur.

ΙΙΙ. Alio modo potest sumi ut privat prudentia actuali,
quando oportet, etc.: sicut si aliquis iudicet non secundum
statuta quando servanda essent, et sic de aliis omissionibus
Et sic duplex est modus dicendi. Alter quod prudentia pri-
vative est quando quis non servat quidem regulas pruden-
tiae, sed tamen non refutat eas voluntarie directe, sed ex
ignorantia vel passione. Imprudentia autem contrarie est
quando quis spernit, aut saltem directe non vult uti re-
gulis prudentiae. Et haec opinio fundatur super littera
huius articuli: quia in corpore articuli dicitur de impru-
dentia contrarie quod spernit consilium, quasi contemnit
aut repudiat ; et in responsione ad primum affertur illud
VI Ethic..· Imprudens peccat volens. Et secundum hoc im-
prudentia privative est separabilis ab imprudentia contra-
rie, ut patet.

Sed haec opinio falsa est, et male fundata. Falsa qui-
dem, quia impossibile est deficere a prudentia actuali
quando oportet, nisi deficiendo ab actu vel ab aliqua con-
ditione actus, committendo vel omittendo. Constat autem
quod committere absque debito actu consilii vel iudicii
vel praecepti, aut conditionis alicuius eorum, imprudentia
contrarie est: sicut cibum sumere absque temperantiae
conditione intemperantia contrarie est, et vendere vel emere
absque iustitiae conditione iniustitia contrarie est; par enim
est ratio. Omittere autem ad commissionis genus et spe-
ciem reduci ex supradictis in 1· 11⁵⁶, qu. Lxxn, art. 6, patet.
Non velle enim consiliari aut iudicare vel praecipere pro
tanto peccatum est pro quanto participat se velle non con-
siliari vel non iudicare: tum quia velle omittere est pri-
mum in genere peccati omissionis, utpote per se et directe
voluntarium; tum quia potens rationale et debens facere
et non faciens ab electione determinatur ad non facere,
secundum Aristotelis doctrinam, IX Metaphys. * Et pro-

 

 

pterea voluntaria· indirecte dicitur quando electio determi-
nans implicite tantum intervenit, ut cum quis aliis occu-
patur nihil cogitans de consiliando, iudicando vel praeci-
piendo: volens enim occupari implicite vult non consiliari,
ex quo incompossibilia simul sunt occupari et consiliari;
qui enim vult aliquid cum quo aliud simul esse non pot-
est, ex consequenti vult illo carere, inquit divus Thomas,
in 1⁵ 11²⁶, qu. Lxxr, art. 5.

Male autem fundata est, quia in littera expresse de pru-
dentia contrarie subiungitur quod sine contemptu et de-
trimento necessariorum ad salutem esse potest. - Et in
responsione ad primum comparatio peccantis per impru-

dentiam volendo ad peccantem per imprudentiam non vo- Α

lendo, convincit imprudentiam contrarie, de qua est sermo,
ad utrumque modum peccandi se extendere.

IV. Ad obiecta autem in oppositum pro parte nega—
tiva * dicitur quod de imprudentia ut privat actuali pru-
dentia procedunt.

Ad primum autem pro parte affirmativa dicitur quod
licet privatio ex communi ratione privationis non sit ne-
cessario connexa positivo contrario, talis tamen privatio
necessario infert contrarium, sicut privatio sanitatis aegri-
tudinem. Unde imprudens absque omni actu incidit in
imprudentiam contrarie non minus quam intemperatus
absque actu incidit in contrarium temperantiae, eadem ra-
tione. — Et si contra hoc instetur, quia ex nullo actu nul-
lus fit habitus: - concedatur: sed addatur quod privatio
spectat ad contrarium reductive, ac per hoc non oportet
quod faciat habitum aut fiat ab habitu.

Ad secundum autem, quod de habituali imprudentia
privative loquitur, admisso antecedente, neganda est se-
quela. Et ad probationem dicitur quod huiusmodi impru-
dentia separabilis est ab imprudentia contrarie, ut patet ex
dictis *. Licet negligentia qua est peccatum talis privatio,
sit species imprudentiae contrarie opposita sollicitudini.

V. In eodem articulo, in responsione ad tertium, du-
bium occurrit circa illud: Per poenitentiam tollitur habi-
tus * contrarius, in quo proprie consistit peccatum impru-
dentiae. Et dupliciter circa hoc dubitatur. Primo, quo pacto
per unum actum poenitentiae corrumpitur habitus acqui-
situs imprudentiae: cum regulare sit quod habitus acqui-
siti morales nec uno actu fiant nec uno actu corrumpan-
tur. - Secundo, quo pacto peccatum imprudentiae consi-
stit proprie in habitu: cum omne peccatum, praeter ori-
ginale, consistat in actu.

Ad primurn horum dicitur quod habitus dupliciter potest
corrumpi. Uno modo, quia qualitas illa desinit esse: sicut
lumen desinit esse in aere in absentia luminantis. Alio
modo, quia subtrahitur aliquid quod est de ratione illius:
sicut scientia conclusionis desinit per oblivionem medii.
Quamvis autem habitus acquisitus moralis vitii non corrum-
patur primo modo per unum actum poenitentiae (in cuius
signum, remanet in poenitente inclinatio magna ad pristi-
nos actus malos), corrumpitur tamen per unum actum
poenitentiae secundo modo: quoniam mutatur voluntas,
quae est de ratione omnis virtutis et vitii moralis, ut patet
ex supradictis *; prudentia enim et imprudentia sunt in
intellectu ut subest voluntati, iustitia autem et reliqua ha·
bitus sunt electivi.

Ad secundum autem dicitur quod peccatum dupliciter
sumi potest. Primo, secundum suam essentiam. Et sic non
in habitu, sed actu consistit: est enirn dictum, sactum vel
concupitum, etc. * Secundo, ut perseverat in denominando
peccatorem, puta furem vel adulterum. Et sic consistit iu
habitu contrario, qui per poenitentiam tollitur: tandiu enim
aliquis fur est et dicitur, quandiu non mutat voluntatem
de furando in non furandum, et sic de aliis. - Et si contra
hoc Thomista aliquis, memor dictorum in praecedenti Li-
bro *‚ instet, quia non ab habitu, sed a macula peccati
post actum peccati peccator dicitur: - respondeatur quod
strictius sumitur hic esse peccatorem quam ibi. Nam ibi pec-
cator dicitur omnis cuius peccatum non est deletum, quam-

· Num. 1.

⁸ Num. u.

⁵ Cf. not. η.

*1⁸ 11⁸⁶, quaest.
Lxxrv, m. ι, 2.

· Cf. 1¹¹³ 11¹⁸,
qu. uxr, nrt. 6.

·Qu.t.xxxvr‚art.
a, Commeat. n.
rv, v.

